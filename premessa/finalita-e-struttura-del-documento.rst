Finalità e struttura del documento
----------------------------------

Le presenti linee guida attuano quanto stabilito dagli articoli 68 e 69
del *Codice dell'Amministrazione Digitale* (di seguito CAD):

-  come disposto dall'articolo 68, comma 1 ter, individuano nel capitolo
   *2. Linee Guida sull'acquisizione di soluzioni software* le modalità
   e i criteri con i quali un'amministrazione deve effettuare la
   valutazione comparativa descritta nel medesimo articolo per decidere
   la modalità di acquisizione di un software.
-  come statuito dall'articolo 69, comma 2bis, individuano nel capitolo
   *3. Linee Guida sul riuso del Software (art. 69)* la piattaforma per
   la pubblicazione di codice sorgente sotto licenza aperta e
   documentazione del software messo a riuso dalle amministrazioni,
   indicando anche le modalità tecniche di utilizzo.

Inoltre sostituiscono la precedente circolare 63/2013, intitolata
"\ *Linee guida per la valutazione comparativa prevista dall'art. 68 del
D.Lgs. 7 marzo 2005, n. 82 Codice dell'Amministrazione digitale*\ " e
relativi allegati.

Questo documento e la metodologia in esso descritta sono da intendersi
come ausilio a un percorso decisionale che rimane sotto la piena
responsabilità delle amministrazioni, sia nel momento in cui condividano
le soluzioni sia quando le adottino in riuso nel rispetto della
normativa vigente, in particolare in materia di pubblica amministrazione
digitale, contratti pubblici e protezione dei dati personali. Con
riferimento a quest'ultimo settore del diritto, il Regolamento UE
2016/679 ha definito/precisato principi e criteri particolarmente
rilevanti rispetto all'oggetto delle presenti linee guida. Tra detti
principi e criteri, si evidenzia l'esigenza di considerare la protezione
dei dati fin dalla progettazione e per impostazione predefinita (art. 25
Regolamento citato). Non andrà trascurato, altresì, il complesso delle
regole tecniche di AgID che possono avere incidenza sulla materia, quali
le `Misure Minime di Sicurezza (circolare 2/2017)
<https://www.agid.gov.it/index.php/it/sicurezza/misure-minime-sicurezza-
ict>`__ e le `Linee guida per lo sviluppo del software sicuro <http://ww
w.agid.gov.it/sites/default/files/repository_files/documentazione/linee_
guida_per_lo_sviluppo_sicuro_di_codice_v1.0.pdf>`__.

Il presente documento si pone come punto di avvio di un processo
culturale che veda le PP.AA. protagoniste di un sempre maggiore ricorso
al software aperto. Ciò non si esaurisce in uno strumento regolatorio
bensì richiede processi di accompagnamento, sensibilizzazione ed
informazione.

L'amministrazione è il soggetto che meglio conosce le proprie esigenze
ed è in grado di declinare la metodologia qui proposta, in coerenza sia
con il proprio contesto, sia con le caratteristiche dell'acquisizione da
effettuare.

.. discourse::
   :topic_identifier: 2858
